\section*{Conclusioni}
Siamo molto contenti del progetto, che ci ha permesso di toccare con mano le tecnologie più moderne per lo sviluppo di applicazioni web.
Partecipare ad un progetto con un cliente reale è stata un'esperienza molto formativa, che ci ha obbligato a porre più attenzione del solito alla parte di design e di esperienza utente, nonchè di sicurezza e robustezza del codice.


\subsection*{Sviluppi futuri}

Il software dovrà essere esteso includendo una sezione legata alle soft skills, che permette all'admin, ad inizio anno, di selezionare una manciata di comportamenti osservabili e di assegnarli a ciascun dipendente.
I dipendenti periodicamente dovranno compilare un questionario di autovalutazione, i cui risultati dovranno poi essere validati dal proprio manager.

Con questa sezione si concluderebbe il software per com'è stato commissionato inizialmente dal cliente.

Per rendere il software più scalabile ad altre aziende poi, occorre aggiungere le gerarchie, senza un admin unico, ma con ogni utente che può essere allo stesso tempo manager e sottoposto di qualcun altro.

Infine, va implementato un sistema di autorizzazione più sofisticato, e va supportata la registrazione di nuovi utenti, tramite integrazione con sistemi informativi aziendali per motivi di consistenza e sicurezza.
Abbiamo già implementato il supporto per autenticazione tramite LDAP, ma non è attualmente in uso per problemi dell'azienda cliente ad esporre il loro server LDAP.

